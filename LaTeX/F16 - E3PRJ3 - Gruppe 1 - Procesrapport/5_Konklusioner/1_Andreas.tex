\section{Andreas}

Jeg har i største grad arbejdet med hardware i dette projekt, og den største erfaring for mig har sådan set været at arbejde med metal-konstruktion, mekanik, lodning og lednings-føring. Mit projektforløb har flere gange været plaget af frustration over at være generelt mindre idéfuld og langsommere til at forstå hvad der skal gøres og hvorfor det skal gøres, i forhold til mine med-gruppemedlemmer. Dette har fået mig til at indse, at man nogle gange må bide i det sure æble og lægge sin stolthed bag sig for gruppens skyld. Det er kun konstruktivt at informere sine gruppemedlemmer om sine besvær, så alle i gruppen ved hvordan gruppes samlede arbejdskraft ser ud.